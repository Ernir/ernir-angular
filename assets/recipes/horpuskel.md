---
name: Hörpuskel
description: Steikt hörpuskel með basilíku og sítrónu
tags:
  - Fljótlegt
  - Sjávarréttir
---

# Hörpuskel

Steikt hörpuskel með basilíku og sítrónu

## Hráefni

### Hörpuskeljar

- 8 hörpuskeljar
- 2 tsk hveiti
- Salt og pipar
- Steikingarolía

### Basilíkusmjör

- 3 msk smjör
- 2 hvítlauksgeirar
- Handfylli af ferskum basilíkulaufum
- Hálf sítróna í sneiðum

## Undirbúningur

Þurrkið hörpuskeljarnar eins og hægt er, t.d. með því að láta þær standa á eldhúspappír í kæli í nokkra klukkutíma fyrir eldun.

Forhitið breiða pönnu, á háum hita.

Pressið hvítlaukinn og skerið sítrónuna í báta.

## Aðferð

1. Stráið hveitinu yfir þurrar hörpuskeljarnar, saltið og piprið báðar hliðar.
2. Steikið hörpuskeljarnar í um 2 mínútur upp úr steikingarolíu á háum hita án þess að hreyfa þær til.
3. Snúið hörpuskeljunum og steikið þær í um 2 mínútur á hinni hliðinni líka.
4. Bætið smjörinu og hvítlauknum við og veltið hörpuskeljunum um í 1-2 mínútur meðan smjörið bráðnar.
5. Fjarlægið pönnuna af hitanum og bætið við basilíkunni og sítrónusneiðunum.

Berið strax fram.

## Ábendingar

- Það er lykilatriði að hörpuskeljarnar séu almennilega þurrar fyrir steikingu, annars brúnast þær ekki almennilega. Hveitið er til að hjálpa til við að þurrka.
- Pannan þarf að vera breið m.t.t. fjölda hörpuskelja, svo hver hörpuskel fái nægt rými.
