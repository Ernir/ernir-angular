---
name: Bananabrauð
description: Bananabrauð án sykurs
tags:
  - Grænmetis
  - Vegan
  - Bakstur
---

# Bananabrauð

Bananabrauð án sykurs.

## Hráefni

- 500 grömm mjög þroskaðir bananar (um 4-5 meðalstórir)
- 75mL kókosolía eða önnur hlutlaus olía
- 2 egg
- 1 tsk vanilludropar
- 220 grömm hveiti
- 1 ½ tsk lyftiduft
- ½ tsk matarsódi
- ½ tsk salt
- 1 tsk kanilduft
- Um 150 grömm valhnetur eða hnetur að eigin vali (má sleppa)

## Undirbúningur

Forhitið ofninn í 175°C og smyrjið brauðform með olíu.

## Aðferð

1. Setjið bananana í skál og maukið þá með gaffli eða töfrasprota.
2. Bætið kókosolíu, eggjum og vanilludropum við og hrærið vel saman.
3. Bætið hveiti, lyftidufti, matarsóda, salti og kanil saman við blönduna, ásamt hnetum ef við á. Hrærið þar til öllu hefur verið blandað saman, en ekki lengur.
4. Bakið í 60-70 mínútur eða þar til brauðið er eldað í gegn. Prófið með prjóni, hann á að koma hreinn út. Mikið af hnetum getur lengt bökunartímann.
5. Látið brauðið kólna í forminu í 10 mínútur áður en það er tekið úr.

Það er hægt að geyma banana í frysti og þíða t.d. í örbylgjuofni áður en brauðið er bakað. Notið allan vökvann sem kemur af þiðnum banönum.
