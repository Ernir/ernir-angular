---
name: Gúmbó
description: New Orleans kássa
tags:
  - Kássa
  - Mikill undirbúningur
  - Svínakjöt
  - Kjúklingur
  - Sjávarréttir
---

# Gúmbó

## Hráefni - roux

- 200 til 250g hveiti
- 150mL olía

## Hráefni - gúmbó

- 1 búnt sellerí
- 1 búnt vorlaukur
- 1 búnt steinselja
- 1 stk. laukur
- 3 geirar hvítlaukur
- 2 msk cajun-krydd
- 1.5L kjúklingasoð
- Kjötið af einum heilum grilluðum kjúkling
- Svona 350g reyktar pylsur
- 250g millistórar forsoðnar rækjur

Hefðbundið er að vera með andouille pylsur. Einnig er hefðbundið að vera með heila græna papriku líka, en mér finnst hún vond.

Hlutföllin skipta ekki öllu máli, það þarf bara þolinmæði til að gera rouxið.

### Meðlæti

Gott að bera fram með hrísgrjónum.

## Undirbúningur - kjúklingur

Heill hellingur af kjúkling (t.d. [heill kjúklingur](https://ernir.net/recipes/heill-kjuklingur) ) er hráefni í þessari uppskrift. Það er auðveldara að búta niður kaldan kjúkling en nýeldaðan, svo það er ágætt að elda kjúklinginn fyrirfram ef hann er ekki keyptur foreldaður.

## Undirbúningur - roux

Gerið rouxið. Blandið olíunni og hveitinu varlega saman. Hitið á lágum til meðalhita í þykkbotna potti. Hrærið stöðugt í 30-45 mínútur með gúmmísleikju, ekki stoppa í mínútu. Mjög mikilvægt að hækka ekki hitann, nota pott sem dreifir hitanum vel, og að hræra stöðugt - þetta er óætt ef rouxið brennur.

Það á að vera súkkulaðibrúnt og þykkt eins og búðingur þegar það er tilbúið.

Hægt er að gera rouxið fyrirfram og geyma í kæli í 3-5 daga.

## Undirbúningur - gúmbó

1. Skerið selleríið og laukinn í teninga.
2. Skerið vorlaukinn og steinseljuna fínt.
3. Pressið hvítlaukinn.

## Eldun

1. Skerið pylsurnar í sneiðar og steikið í stórum þykkbotna potti í 2-3 mínútur á hvorri hlið.
2. Veiðið pylsurnar uppúr og leggið til hliðar.
3. Hellið smá af kjúklingasoðinu í pottinn og skrapið upp það sem hefur brúnast, bætið svo við restinni af soðinu.
4. Bætið grænmetinu og rouxinu við í pottinn og sjóðið í 5-7 mínútur eða þar til grænmetið hefur mýkst aðeins.
5. Bætið cajun-kryddinu við.
6. Bætið kjúklingakjötinu, pylsunni og rækjunum við.
7. Smakkið til með salti og pipar, cajun kryddi og kjúklingasoði.
