# Búrgundarkássa

Rauðvín, nautakjöt og perlulaukar

## Hráefni

* 1 klípa smjör
* 200 g beikonbitar
* 500 g nautakjöt
* 4 hvítlauksgeirar
* 200g perlulaukar
* 1 stk gulrót, stór
* 500 mL rauðvín
* 1 búnt lárviðarlauf, fersk
* 1 búnt timjan, ferskt
* 1 búnt rósmarín, ferskt
* 250 g kastaníusveppir
* 2 msk hveiti
* 1 dós tómatpúrra

## Undirbúningur

1. Fjarlægið hýðið af perlulaukunum. 
1. Skerið nautakjötið í bita (gúllasstærð). 
1. Saxið gulrótina í stóra bita. 
1. Pressið hvítlaukinn. 
1. Skerið sveppina í fjórðunga (auðvelt að gera á meðan kássan mallar)

## Eldun

1. Bræðið smjörið á háum hita í stórum potti.
1. Brúnið beikonbitana upp úr smjörinu.
1. Fjarlægið bitana úr pottinum og geymið til hliðar.
1. Brúnið kjötið í beikonfitunni og smjörinu sem eftir urðu í pottinum og dreifið hveitinu svo yfir.
1. Bætið hvítlauknum, perlulaukunum og gulrótinni við og steikið í 3 mínútur.
1. Bætið víni, tómatpúrru, beikonbitum og kryddjurtum við og hrærið saman.
1. Látið malla í 3 tíma á lágum hita með loki. Bætið við víni ef á þarf að halda.
1. Bætið sveppum við þegar um klukkutími er eftir af suðunni.
1. Smakkið til með salti og pipar.
