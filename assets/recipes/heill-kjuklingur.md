---
name: Heill kjúklingur
description: Kjúklingur með sítrónu og rósmarín
tags:
  - Kjúklingur
  - Gufuofn
---

# Heill kjúklingur

## Hráefni

- 1.5 kg heill kjúklingur
- 2 stk. sítróna
- 1 stk. hvítlaukur
- 1 búnt ferskt rósmarín og timjan
- 2 msk mjúkt smjör
- Salt og pipar

## Undirbúningur

Forhitið ofn í 220°C með gufu.

## Aðferð

1. Skerið sítrónurnar í sneiðar og losið hvítlauksgeirana í sundur. Dreifið yfir loklaust mót ásamt kryddjurtunum.
2. Skerið hrygginn úr kjúklingnum, frá rassi að hálsi. Fletjið kjúklinginn út.
3. Þurrkið kjúklinginn með eldhúsbréfi og stingið nokkur göt á húðina. Saltið kviðarholshliðina aðeins og leggið kjúklinginn á kryddjurtirnar með húðina upp. Hann ætti að liggja þannig að vængirnir séu upp við bringuna, en lærin glennt út.
4. Dreifið smjörklípum yfir þurran kjúklinginn, saltið og piprið.
5. Eldið í 30 mín við 220°C í gufu, kjöthitamælir við lærbein á að vera 74°C.
6. Hendið kryddjurtunum og sítrónunni eftir eldun. Leyfið að hvíla í 5-10 mínútur og berið fram með restinni af soðinu sem sósu.
