---
name: Hani í víni
description: Kjúklingur í rauðvíni á franskan máta.
tags:
  - Kjúklingur
  - Langur tími
  - Kartöflur
---

# Hani í víni

Kjúklingur í rauðvíni á franskan máta. Með baunabelgjum í stað gulróta.

## Hráefni

- 8 kjúklingabitar á beini
- 450 mL rauðvín
- 70 mL (um 2 skot) brandí
- 250 mL kjúklingasoð
- 3 lengjur beikon
- 1 laukur
- 4 hvítlauksgeirar
- 2 msk tómatpúrra
- 2 tsk timjan
- 250g sveppir
- 200g baunabelgir
- 1 msk olía
- 200g súrsaðir perlulaukar
- 2 msk smjör
- 2 msk hveiti
- Salt og pipar

Berið fram með kartöflumús.

## Undirbúningur - daginn fyrir

Sjóðið kjúklingasoðið.

Leggið kjúklingabitana í bleyti í rauðvíninu, brandíinu og kjúklingasoðinu sólarhring fyrir eldun.

## Undirbúningur - eldunardagur

Takið smjörið úr ísskápnum.

Skerið beikonið í þumlungssvera bita.

Saxið sveppina í þykkar sneiðar.

Skolið löginn af perlulaukunum.

Takið til stóran pott og pönnu, og pott fyrir kartöflumúsina.

## Aðferð

1. Steikið beikonið á háum hita í stórum potti í 8 mínútur. Potturinn þarf lok seinna, en ekki strax. Takið beikonið úr þegar það er steikt og leggið til hliðar.
2. Takið kjúklinginn úr vínleginum og þerrið hann með eldhúspappír meðan beikonið steikist. Geymið vínlöginn.
3. Steikið þurran kjúklinginn upp úr beikonfitunni í 5 mínútur á hvorri hlið og fjarlægið hann svo úr pottinum.
4. Saxið laukinn og pressið hvítlaukinn meðan kjúklingurinn steikist.
5. Steikið laukinn upp úr kjúklinga- og beikonfitunni í 7 mínútur. Bætið svo við hvítlauknum og steikið í mínútu til viðbótar.
6. Færið laukinn til hliðar og steikið tómatpúrruna aðeins í pottinum svo hún verði dekkri og byrji að lykta. Hellið svo vínleginum sem hafði verið geymdur yfir og skrapið allt upp af botninum.
7. Setjið kjúklinginn aftur í pottinn og drefið timjani yfir. Látið malla í 25 mínútur. (Hér er sniðugt að gera kartöflumús úr forsoðnum kartöflum.) Bætið perlulauknum við á síðustu 10 mínútunum.
8. Steikið sveppina í olíu í um 15 mínútur meðan kjúklingurinn mallar. Þegar sú steiking er hálfnuð, bætið baunabelgjunum við sveppina. Leggið sveppina og baunabelgina til hliðar þegar steikingunni er lokið.
9. Blandið saman smjöri og hveiti meðan kjúklingurinn mallar. Þegar kjúklingurinn er soðinn, takið bitana úr soðinu og leggið til hliðar. Hrærið smjörhveitiblöndunni saman við soðið svo það þykkist. Smakkið til með salti og pipar.
10. Bætið kjúklingnum, sveppunum, baunabelgjunum og beikoninu aftur í soðið og berið fram með kartöflumúsinni.
