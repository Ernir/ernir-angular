---
name: Baunaídýfa með bjór
description: Baunamix til að dýfa í eða fyrir tortillur
tags:
  - Grænmetis
---

# Baunaídýfa með bjór

Baunamix til að dýfa í eða fyrir tortillur.

## Hráefni

- 800g svartar baunir í dós
- 3 laukar
- 4 hvítlauksgeirar
- 10 sneiðar súrsað jalapeño
- Börkur af 2 súraldinum (lime)
- 1/2 dL bandarískt fölöl (APA)
- Hlutlaus steikingarolía
- Salt, súraldinsafi, kúmín, oreganó, kóríander eftir smekk

## Undirbúningur

1. Saxið laukinn smátt.
2. Pressið hvítlaukinn.
3. Látið safann renna af baununum án þess að skola þær.
4. Saxið jalapeñoið smátt.
5. Raspið börkinn af súraldinunum.
6. Kreistið safann úr súraldinunum.

# Aðferð

1. Steikið laukinn við lágan hita í þykkbotna potti í 10 mínútur.
2. Bætið við hvítlauknum og steikið í um 5 mínútur í viðbót.
3. Bætið við kúmíni, oregano, jalapeño og baununum. Sjóðið í um 5 mínútur.
4. Leyfið gumsinu að kólna í um 10 mínútur.
5. Bætið við saltinu, súraldinberkinum og bjórnum.
6. Notið töfrasprota eða matvinnsluvél til að blanda öllu saman.
7. Bætið við súraldinsafa og salti eftir smekk.
8. Bætið við kóríander og berið fram.
