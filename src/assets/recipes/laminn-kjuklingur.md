---
name: Laminn kjúklingur
description: Kjúklingur með ætiþistlum og hvítvíni
tags:
  - Kjúklingur
  - Hrísgrjón
  - Hvítvín
---

# Laminn kjúklingur

Kjúklingur með ætiþistlum og hvítvíni

## Hráefni

- 400g úrbeinuð kjúklingalæri
- 150g litlar mozarellakúlur
- 400g niðursoðin ætiþistilhjörtu
- 300 mL brauðteningar (úr einni brauðbollu, það þarf líka smjör ef þeir eru heimagerðir)
- 100g rifinn parmesan
- 150 mL hvítvín
- 75 mL olía
- 1 tsk sítrónusafi
- Salt og pipar

## Undirbúningur

Forhitið ofn í 180°C.

Steikið brauðteningana, ef þeir eru heimagerðir.

## Aðferð

1. Fletjið lærin út, lemjið þau aðeins til svo þau verði flatari. Saltið og piprið báðar hliðar og leggið í eldfast mót.
2. Leggið mozarellakúlurnar á kjúklinginn.
3. Rífið þistilhjörtun í sundur í skál með höndunum.
4. Blandið brauðteningum, parmesan, hvítvíni, olíu og sítrónusafa saman við ætiþistlana í skálinni.
5. Dreifið blöndunni yfir allt mótið, sérstaklega yfir kjúklinginn.
6. Eldið í 45 mínútur við 180°C.

Berið fram með soðnum hrísgrjónum.
