---
name: Gúmbó
description: New Orleans kássa
tags:
  - Kássa
  - Langur tími
  - Kjúklingur
  - Sjávarréttir
---

# Gúmbó

## Hráefni - roux

- 250g hveiti
- 150mL olía

## Hráefni - gúmbó

- 1 búnt sellerí
- 1 búnt vorlaukur
- 1 búnt steinselja
- 1 stk. laukur 
- 3 geirar hvítlaukur
- 2 msk cajun-krydd
- 1.5L kjúklingasoð
- Kjötið af einum heilum grilluðum kjúkling
- Svona 350g reyktar pylsur
- 250g millistórar forsoðnar rækjur

Hefðbundið er að vera með andouille pylsur. Einnig er hefðbundið að vera með heila græna papriku líka, en mér finnst hún vond.

### Meðlæti

Gott að bera fram með hrísgrjónum.

## Undirbúningur - roux

Gerið rouxið. Blandið olíunni og hveitinu varlega saman. Hitið á lágum til meðalhita í þykkbotna potti. Hrærið stöðugt í 30-45 mínútur með gúmmísleikju, ekki stoppa í mínútu.

Það á að vera súkkulaðibrúnt og þykkt eins og búðingur þegar það er tilbúið.

Hægt er að gera rouxið fyrirfram og geyma í kæli í 3-5 daga.

Ekki hækka hitann, þetta brann í fyrsta skiptið hjá mér :(

## Undirbúningur - gúmbó

1. Skerið selleríið og laukinn í teninga. 
2. Skerið vorlaukinn og steinseljuna fínt. 
3. Pressið hvítlaukinn.

## Eldun

1. Skerið pylsurnar í sneiðar og steikið í stórum þykkbotna potti í 2-3 mínútur á hvorri hlið.
2. Veiðið pylsurnar uppúr og leggið til hliðar. 
3. Hellið smá af kjúklingasoðinu í pottinn og skrapið upp það sem hefur brúnast, bætið svo við restinni af soðinu.
4. Bætið grænmetinu við í pottinn og sjóðið í 5-7 mínútur eða þar til það hefur mýkst aðeins.
5. Bætið við cajun-kryddinu.
6. Bætið við kjúklingakjötinu, pylsunni og rækjunum.
7. Smakkið til með salti og pipar, cajun kryddi og kjúklingasoði.
