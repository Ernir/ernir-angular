---
name: Smalabaka
description: Lambahakk og kartöflumús í ofni
tags:
  - Lambakjöt
  - Langur tími
---

# Smalabaka

## Hráefni - kjötsósa

- 500g lambahakk
- 1 stk. laukur
- 2 geirar hvítlaukur
- Smá rótargrænmeti (gulrætur eru klassískar, ég nota sætar kartöflur)
- 140g dós tómatpúrra
- Um 2 msk Worcestershire sósa
- 500mL nautakraftur
- Steikingarolía
- Salt og pipar

## Hráefni - kartöflumús

- 1kg kartöflur
- 100g smjör
- Um 3msk mjólk (magn fer eftir því hve þurrar kartöflurnar eru)
- Salt

## Undirbúningur

1. Saxið lauk og rótargrænmetið
2. Pressið hvítlaukinn
3. Sjóðið nautakraftinn, ef úr súputening
4. Saltið og piprið hakkið

## Aðferð

1. Steikið laukinn og rótargrænmetið í nokkrar mínútur á hægum hita, bætið hvítlauknum við þegar restin hefur mýkst aðeins og steikið svo í mínútu til viðbótar.
2. Hækkið hitann, myljið lambahakkið út í pottinn og brúnið. Ef hakkið er mjög feitt, sem það yfirleitt er, hellið smá fitu af.
3. Bætið tómatpúrrunni og Worcestershire sósunni við og brúnið enn frekar.
4. Hellið nautakraftinum yfir og sjóðið í 20 mínútur með loki á hægum hita. Takið svo lokið af og sjóðið í 20 mínútur til viðbótar.
5. Hitið ofninn í 180°C og gerið kartöflumúsina á meðan sósan sýður. Flysjið kartöflurnar og sjóðið í saltvatni þar til þær eru mjúkar. Hellið vatninu af og stappið kartöflurnar saman við smjör og mjólk. Músin þarf að vera heldur í þynnri kantinum til að hún geti þakið sósuna almennilega.
6. Setjið sósuna í ofnfast mót (ef sósupotturinn er ekki ofnheldur) og setjið kartöflumúsina ofaná.
7. Bakið bökuna í 20-25 mínútur, kartöflumúsin ætti aðeins að brúnast og sósan að krauma upp með hliðunum.

Látið bökuna standa í 5 mínútur áður en hún er borin fram.
