---
name: "Rækjupasta"
description: "Rækjupasta fyrir hraðsuðupott"
---

# Rækjupasta

Pasta með rækjum fyrir hraðsuðupott

## Hráefni

- 200g þurrt pasta (t.d. spaghettí)
- 450g millistórar rækjur
- 500 mL kjúklingasoð
- 60 mL hvítvín
- 2 msk sítrónusafi
- 2 msk olía, t.d. ólífuolía
- 2 msk smjör
- 4 hvítlauksgeirar
- Smá salt
- Fínn parmesanostur
- Steinselja

## Undirbúningur

- Sjóðið kjúklingasoðið
- Pressið hvítlaukinn
- Rífið steinseljuna, ef fersk (auðvelt að gera meðan pastað sýður)
- Fínrífið parmesanostinn, ef heill (auðvelt að gera meðan pastað sýður)

## Aðferð

1. Hellið kjúklingasoðinu, hvítvíninu, sítrónusafanum, olíunni, hvílauknum og saltinu í hraðsuðupottinn.
2. Bætið við pastanu, reynið að koma sem mestu ofaní vökvann.
3. Leggið rækjurnar ofan á pastað.
4. Lokið hraðsuðupottinum og stillið á 3 mínútna þrýstisuðu (ef um er að ræða spaghettí, flettið upp hraðsuðutíma fyrir þá gerð pasta sem um er að ræða).
5. Þegar suðunni er lokið, hleypið þrýstingnum af strax svo pastað ofsjóði ekki.
6. Berið fram með steinselju og parmesanosti.

## Athugasemdir

Langmestur tíminn fer í að bíða eftir að þrýstingurinn komi upp í hraðsuðupottinum.

Rækjurnar mega vel vera frosnar. Þá er suðan bara lengur að koma upp.

Sumt pasta (t.d. orzo) dregur verr í sig vökva. Þá þarf að minnka soðið.
