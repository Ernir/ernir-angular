---
name: Carnitas
description: Svínakjöt fyrir tortillur í þrýstipotti
---

# Carnitas

Svínakjöt fyrir tortillur í þrýstipotti.

Tiltölulega lítil vinna, en þarf nokkurn eldunartíma.

## Hráefni

- 1 kg svínaöxl með beini
- 1 laukur
- 4 hvítlauksgeirar
- 2 tsk salt
- 1 tsk pipar
- 2 tsk oreganó
- 2 tsk kúmín
- 2 msk ólífuolía
- 250 mL appelsínusafi

## Aðferð

1. Saxið laukinn og hvítlaukinn smátt.
1. Búið til kryddblöndu úr salti, pipar, oreganó, kúmíni og ólífuolíu.
1. Nuddið kryddblöndunni inn í svínakjötið.
1. Hrúgið svínakjötinu, lauknum og hvítlauknum saman í pottinn, hellið appelsínusafanum yfir.
1. Þrýstisjóðið í 1.5klst undir miklum þrýstingi.
1. Leyfið að kólna aðeins og rífið kjötið í sundur með tveimur göfflum (það á að vera auðvelt). Hendið beinunum.
1. Setjið kjötið í stóra pönnu og steikið upp úr vökvanum án þess að hræra þar til hann sýður niður og kjötið brúnast á neðri hliðinni. Snúið einu sinni, steikið létt á hinni hliðinni.

Ef geyma á hluta kjötsins, ekki steikja þann hluta. Berið fram í tortillum.
