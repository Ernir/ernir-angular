---
name: Sogan Dolma
description: Nautakjötsfylltir laukar að bosneskum hætti
tags:
  - Langur tími
  - Nautakjöt
---

# Sogan Dolma

Nautakjötsfylltir laukar að bosneskum hætti

## Hráefni

- 500g litlir laukar
- 300g nautahakk
- 1msk paprikukrydd
- 1tsk steinseljukrydd
- 1msk salt
- 1msk svartur pipar
- 1msk einföld olía (t.d. sólblómaolía)
- 1stk nautakraftssúputeningur
- 1msk edik

### Meðlæti

- Mjölmikið brauð
- Sýrður rjómi
- Fersk steinselja

## Undirbúningur

Sjóðið vatn fyrir laukana.

## Eldun

1. Sjóðið laukana heila, með öllu, í 15 mínútur. Potturinn ætti að vera stór og breiður.
2. Blandið nautahakki, steinselju, paprikukryddi, salti, pipar og olíu vel saman í skál. (Auðvelt að gera á meðan laukarnir sjóða.)
3. Þegar laukarnir eru soðnir, hellið vatninu af og leyfið laukunum að kólna nóg til að hægt sé að vinna með þá. Sjóðið nautakraft í pottinum í staðinn.
4. Skerið endana af laukunum svo það sé lítið sár á neðri hluta lauksins og stærra sár á efri hluta. Kreistið laukana í sundur með því að ýta innri lögunum í gegnum stærra gatið. Ystu lögin eiga að mynda heillega hringi. Það á að vera hægt að ná meira en einum hring úr hverjum lauk. Saxið innstu lögin úr laukunum sem væru of lítil til að fylla.
5. Troðið nautahakksblöndunni varlega í laukhringina.
6. Hellið edikinu í kjötsoðið. Raðið fylltu laukunum í pottinn svo stóra gatið vísi upp. Bætið söxuðu laukunum út í soðið. Soðið ætti að sirka hylja laukana, bætið við heitu vatni ef á þarf að halda - sem og salti, pipar og steinseljukryddi.
7. Setjið lokið á og sjóðið fylltu laukana í hálftíma.
8. Berið fram með brauði til að skófla upp soðinu, ferskri steinselju og sýrðum rjóma.

## Athugasemdir

- Ekki gera þetta fyrir gesti í fyrstu skiptin. Það er bölvað maus að kreista laukana án þess að þeir rifni, og hætt við að margir fari í klessu. Sömuleiðis mun þurfa að sníða til magn kjöts og þann fjölda laukhringja sem fást úr laukunum. 
- Ef kjötið er of mikið má bara búa til bollur úr restinni og setja þær með fylltu laukunum. Ef laukhringirnir eru of margir, saxið þá bara og bætið við soðið.
