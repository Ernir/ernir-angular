---
name: Hnetukássa
description: Hnetusmjörs- og sætkartöflukássa
tags:
  - Kássa
  - Vegan
---

# Hnetukássa

Hnetusmjörs- og sætkartöflukássa

## Hráefni

- 1 msk steikingarolía
- 4 hvítlauksgeirar
- 1 lítil engiferrót
- 1/2 kg sætar kartöflur
- 1 laukur
- 1 msk kúmín
- 1 msk paprikukrydd
- 150mL tómatpúrra
- 150mL hnetusmjör
- 1500mL grænmetissoð
- 150g grænkál
- Salt og pipar

### Meðlæti

- Ferskur kóríander
- Salthnetur eða ósaltaðar jarðhnetur

## Undirbúningur

1. Sjóðið grænmetissoðið.
2. Pressið engiferið og hvítlaukinn, skerið laukinn smátt.
3. Skrælið sætu kartöflurnar og skerið í þumalsvera teninga.

## Aðferð

1. Steikið lauk, engifer og hvítlauk á miðlungshita í 2-3 mínútur í stórum potti, svo laukurinn verði glær.
2. Bætið við sætu kartöflunum, kúmíninu og paprikukryddinu og steikið í um 5 mínútur til viðbótar.
3. Bætið tómatpúrrunni, hnetusmjörinu og soðinu í pottinn. Hrærið svo púrran og hnetusmjörið leysist upp í soðinu. Setjið lok á pottinn og leyfið suðunni að koma upp, látið malla í 15-20 mínútur. Sætu kartöflurnar þurfa að verða mjög mjúkar.
4. Fjarlægið stilkana af grænkálinu og saxið smátt meðan kássan mallar.
5. Bætið grænkálinu við kássuna þegar hún hefur mallað í 15-20 mínútur, látið svo malla í 5 mínútur til viðbótar. Klessið sætu kartöflurnar í pottinum með sleif til að þykkja kássuna.
6. Smakkið til með salti og pipar, berið fram með kóríander og jarðhnetum.

## Athugasemdir

Mikilvægt er að engiferið sé pressað eða rifið smátt, ef það er bara saxað er hætta á að það verði áberandi í lokaniðurstöðunni. Hef ekki prófað að nota malað engifer.

Kássan geymist ágætlega í ísskáp. Hún passar vel með flatbrauði.
