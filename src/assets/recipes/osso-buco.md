---
name: Osso buco
description: Nautaskankar í tómatsósu
tags:
  - Hraðsuðupottur
  - Kássa
  - Langur tími
  - Nautakjöt
---

# Osso buco

Nautaskankar í tómatsósu. Góðir með kartöflumús.

## Hráefni - Osso buco

- Um 500 g nautaskankar í sneiðum (2-3 stykki), með beini
- 1/2 laukur
- 2 hvítlauksgeirar
- Um 250mL hvítvín
- 1 dós tómatar (um 400 g)
- Ítölsk kryddblanda (oregano, basil, timjan, um 15g ef ferskt)
- Lárviðarlauf
- Salt og pipar

Hefðbundið er að nota gulrætur, en mér þykja þær vondar.

## Hráefni - Gremolata

- 1dL steinselja
- 1 hvíttlauksgeiri (ekki freistast til að nota meira, hann er notaður hrár)
- 2 tsk sítrónubörkur

## Undirbúningur

- Saxið laukinn og pressið hvítlaukinn.
- Þeytið dósatómatana með töfrasprota

## Aðferð

1. Þerrið kjötið með eldhúspappír, saltið og piprið báðar hliðar.
2. Brúnið kjötið í hraðsuðupotti á steikingarstillingu í um 2 mínútur á hvorri hlið svo það brúnist. Takið kjötið úr pottinum og setjið til hliðar.
3. Setjið laukinn og hvítlaukinn í pottinn og steikið í 2 mínútur, þar til laukurinn er mjúkur.
4. Bætið við hvítvíni og skrapið upp það sem hefur brúnast við botninn. Sjóðið vínið niður um svona helming.
5. Bætið kjötinu aftur í pottinn, ásamt tómötunum, ítölsku kryddblöndunni og lárviðarlaufinu.
6. Þrýstisjóðið í 60 mínútur. Losið þrýstinginn þegar suðunni er lokið.
7. Gerið gremolata meðan kjötið sýður. Saxið steinseljuna, pressið hvítlaukinn og rífið sítrónubörkinn í skál. Hrærið saman.

Fjarlægið lárviðarlaufin og berið fram með gremolata. Gott með kartöflumús.
