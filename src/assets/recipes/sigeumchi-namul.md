---
name: Sigeumchi Namul
description: Kóreskt spínatsalat með sesamolíu og sesamfræjum
tags:
  - Salat
  - Grænmetis
  - Vegan
---

# Sigeumchi Namul

Kóreskt spínatsalat með sesamolíu og sesamfræjum

## Hráefni

- 200g spínat (virkar líka vel með baunaspírum eða hvítkáli - sigemuchi er spínat, namul er grænmetisrétturinn)
- 1 hvítlauksgeiri
- 1 vorlaukur
- 2 tsk sojasósa
- 2 tsk ristuð sesamolía
- 1 tsk ristuð sesamfræ

## Undirbúningur

1. Sjóðið vatn í potti
1. Saxið vorlaukinn
1. Pressið hvítlaukinn

## Aðferð

1. Setjið spínatið í pott með sjóðandi vatni og sjóðið í 1 mínútu. Hellið spínatinu í sigti og snöggkælið til að stöðva suðuna, t.d. með rennandi kranavatni. (Blanch-að í 1 mínútu, á útlensku)
2. Þurrkið spínatið með þeytivindu og kreistið það til að ná meiri vökva úr því.
3. Færið í skál og blandið hvítlauk, vorlauk, sojasósu, sesamolíu og sesamfræjum saman við. Hrærið öllu saman.

Geymist ekki lengi í kæli, en gott er að gera salatið fyrr um daginn til að leyfa spínatinu að marinerast aðeins.

Virkar mjög vel sem meðlæti með t.d. dömplingum.
